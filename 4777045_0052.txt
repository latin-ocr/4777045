42

quidem salsa sunt, quum Prodicus non solum unum deum credidisse videatur, verum
etiam anirnorum immortalitatem docuerit et praeterea talem doctrinam de moribus in me·
dium protulerit, quae et puritate et severitate sua insignis esset ¹), sed nihilo minus loci
excitati in rem nostram testimonium exhibent. Etenim declarant, sophistam nostrum deos
populares 'Atheniensium sprevisse, quod judicium si Athenis -innotuit, nemo ipsum ab
interitu vindicare potuit. Sed etiamsi Athenienses Prodici de diis avitis opiniones vel
ignoraverint vel non respexerint, contra id solum in ipso reprehenderint, quod, ut Suidas
et Scholiastes memoriae prodiderunt, juventutem depravaret ac perderet, etiam hoc cri·
men jam sufficiebat, ut impietatis argueretur et morte hoc facinus lueret. Baelius 2) qui·
dem suspicatur, Prodicum venenum hausisse ob laesam religionem nec dubitarunt Suver·
nius 3), Geelius 4), Meierus ⁵), quin certe de sophista Ceo ab Atheniensibus sumtum sit
supplicium. lpse Welkerus, si recordatus esset, quam suspicaces fuerint Athenienses de
sophistarum arte et philosophorum doctrinis, si recordatus esset, quot et quales viros
propter ea decreta, quae civitatis institutis adversari moresque civium pessumdare vide· .
rentur, in jus duxerint, quam parati fuerint, nisi graviores poenas decernerent, illos sa·
pientiae magistros certe urbe exterminare ⁶), non prosus, ut opinor, Suidae et Scholiastis
Platonis, quae supra produxi, rejecisset testimonia? Nec quemquam conturbet, quod Plato ¹
nusquam hujus damnationis mentionem fecit, nam Plato ne scriptum quidem reliquit, quae ,

 

 

 

 

¹) 'Prodicus (cf. Plat: rep. X, 600 C) jure nuncapatur ἆρεταλίγος, quia primus praeclaras sententias
videtur effatus esse. Sic docuit, divitias bonum non esse (cf. Eryx. 13, 17, 19), ex agricultura
deorum quoque cultum pendere (Themist. XXX, 349), quam senteutiam Cicero et Sextus Empi-
ricus perperam interpretati sunt, hujus vitae conditionem esse miserrimam omnemque spem
nostram in vita post mortem futura reponendam (cf. Axioch. 17).

²) V. Prod.

³) De Nubib. p. 89.

⁴) Historia critica Sophistarum, qui Socratis aetate Athenis floruerunt p.149.

ὓ) In Ersch. et Grub. Encycl. v. Diagoras p. 447 n. 7.

θ) Hoc jam ex Platonis Gorgia p. 456 Ε et p. 460 D effici posse videtur. Fortasse etiam Critiae exilium
a. 406, qui Socratem audivit, qui cum Euripide tragoedias scripsit et in atheorum numero habitus
est, ut ex Sext. Emp. p. 562 ibiq. Fabric. discimus, cum impietatis criminatione aliquatenus cohae-
ret. Mirum quoque est, quod eodem tempore Euripides patriam reliquit extremamque vitae partem
apud Archelaum regem transegit. Sophistarum quidem Polycrates, ut Isocrates affirmsst, sub illud
tempus injuste Athenis ejectus est· Cf. Welker. 1. l. p. 571. n.

